<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="destination" content="">
    <title>Göttingens svarta hål</title>

    <link rel="stylesheet" href="css/article.css">
    <link rel="stylesheet" href="css/navbar.css">
    <link rel="stylesheet" href="css/menu.css">
    <link rel="stylesheet" href="css/footer.css">
    <link rel="stylesheet" href="css/colors.css">

    <link href="https://fonts.googleapis.com/css?family=Alegreya+Sans:400,500,700,800&display=swap" rel="stylesheet">
    <link href="https://fonts.googleapis.com/css?family=Alegreya+Sans+SC:400,500,700,800&display=swap" rel="stylesheet">
    <link href="https://fonts.googleapis.com/css?family=Bitter:400,400i,700&display=swap" rel="stylesheet">

    <script src="src/navbar.js"></script>
    <script src="src/menu.js"></script>

    <style>
        @media (max-width: 720px) {
            .article-header-img {
                background-position: 25%;
            }
        }
    </style>
</head>

<body>

    <!--     
For every article:
    - update title 
    - update meta description
    - update all share-links and have anchor tags
    - image alt tags
     -->
    <navbar id="navbar">
        <div class="logo">
            <a href="index.html">[magdalenafältet]</a>
        </div>
        <div class="hamburger" onclick="clickMenu(this)">
            <div class="bar1"></div>
            <div class="bar2"></div>
            <div class="bar3"></div>
        </div>
    </navbar>

    <section id="cover-image">
        <div class="article-header-img"
            style="background-image: linear-gradient(to bottom, hsla(200,20%,1%,0) 50%, hsl(200,20%,1%,1)), url('img/gottingen/Schwarzschild-working.png');">
            <img src="img/gottingen/schwarzschild-working.png" style="visibility: hidden;" width=85%>

        </div>
    </section>

    <header class="article-header-wrapper">


        <h1 class="article-title">
            göttingens svarta hål </h1>
        <h2 class="article-text-ingress">
            När första världskriget bröt ut anmälde sig den tyske astronomen Karl Schwarz&shy;schild som frivillig till
            armén. Under
            pauser vid fronten försökte han lösa Einsteins nya ekvationer. Han hittade något oväntat: den matematiska
            beskrivningen
            av svarta hål. Hösten 2019 åkte jag till Göttingen i Tyskland för att ta reda på hur det gick till.
        </h2>

        <h3 class="author-date">
            Av Jonas Enander | 9 december 2019
        </h3>


        <div class="share-buttons">
            <div class="share-button">
                <a href="https://twitter.com/share?url=gottingens-svarta-hal.html" target="_blank">
                    <img src="img/twitter.png" alt="Share on Twitter" />
                </a>
            </div>
            <div class="share-button">
                <a href="http://www.facebook.com/sharer.php?u=gottingens-svarta-hal.html" target="_blank">
                    <img src="img/facebook.png" alt="Share on Facebook" />
                </a>
            </div>
        </div>

    </header>


    <article class="article-text">
        <p class="bold-first-line">
            När första världskriget bryter ut den 28 juli 1914 arbetar den tyske astronomen Karl Schwarzschild som
            föreståndare för
            det astronomiska observatoriet i Potsdam utanför Berlin. Han är en respekterad företrädare för den tyska
            vetenskapen,
            med en diger lista av publikationer och observationer bakom sig. </p>
        <p>
            Trots sin vetenskapliga ställning känner han sig inte helt delaktig i det tyska samhället. Anledningen var
            antisemitismen. När han gjorde militärtjänst var det omöjligt att nå en högre rang, eftersom den preussiska
            armén inte
            tillät judar att bli officerare. Hindren och kritiken av de olika judiska grupperna var ett återkommande
            problem.
        </p>
        <p>
            I kriget såg Schwarzschild en möjlighet. Trots sina 40 år anmälde han sig som frivillig till armén. Han
            ville bekämpa
            antisemitismen med patriotism. Genom att visa att han var beredd att dö för nationen hoppades han att de
            icke-judiska
            tyskarna skulle respektera honom och hans gelikar.
        </p>
        <p>
            I armén var hans kunskaper efterfrågade. Astronomiska färdigheter – minutiösa optiska observationer,
            förutsägelser av
            komet- och planetbanor, kännedom om atmosfäriska förhållanden på jorden och i solen – blev militära
            färdigheter:
            fiendeobservationer, beräkningar av artilleriprojektilers banor, meteorologiska förutsägelser.
        </p>

        <p>
            Militärledningen placerade Schwarzschild vid en väderstation i Namur i Belgien. Men han ville närmare
            striderna och
            begärde förflyttning till en artillerienhet. Där beräknade han hur temperatur, vind och fuktighet i luften
            påverkade
            artilleriets träffsäkerhet. Han publicerade sina beräkningar i en rapport som militärledningen
            hemligstämplade.
        </p>
    </article>
    <div class="article-image">
        <img src="img/gottingen/schwarzschild-portrait.png" alt="Porträtt av Karl Schwarzschild" width=100%>
        <div class="article-image-text">
            Karl Schwarzschild (1873-1916), tysk astronom som upptäckte den matematiska formuleringen av svarta
            hål.
        </div>
    </div>
    <article class="article-text">
        <p>
            Men det är inte för sina militära bidrag som Schwarzschild är känd för eftervärlden. Från Berlin nås han av
            nyheten att
            Einstein har formulerat en ny teori för hur gravitation fungerar. Schwarzschild får tag på Einsteins
            artiklar. Under
            lediga stunder försöker han lösa de nya ekvationerna. I gyttjan av stridigheter, militära sifferexerciser
            och
            skyttegravarnas blandning av död och vardagstristess lyckas han.
        </p>
        <p>
            Och han upptäcker något oerhört: den matematiska formeln för ett svart hål.

        </p>
        <h4>Mot arkivet</h4>

        <p>När jag läser om Schwarzschilds öde vill jag veta mer. Jag skriver en bok om svarta hål, och Schwarzschild är
            den förste
            att skriva ner formeln för dem. Vad tänkte han när han gjorde sina beräkningar? Exakt var befann han sig?
            Hur
            kunde han ha
            tid och koncentrationsförmåga att göra avancerade beräkningar vid fronten?
        </p>
        <p>Många är fascinerade av dessa mystiska objekt. Jag tror att en av anledningarna – utöver det vetenskapliga
            intresset –
            är att de påminner om mytologiska föreställningar om dödsriket. Det är en plats man kan stiga ner i men
            aldrig återvända
            från, ett totalt mörker, en plats som lockar med hemligheter dolda i en värld olik allt vi känner till här
            på jorden.
            Bilden förstärks onekligen av att de svarta hålen upptäcktes i en sådan orgie av död som första
            världskriget. </p>
        <p>Jag vill veta på exakt vilken plats Schwarzschild befann sig då han upptäckte formeln för svarta hål. Men
            Schwarzschilds
            liv är inte väldokumenterat. I populärvetenskapliga böcker om svarta hål nämns hans insats bara i
            förbigående. Ingen har
            skrivit en hel bok om Schwarzschilds liv. I jämförelse så är Einsteins liv analyserat i minsta detalj. Allt
            han har
            skrivit går att läsa online, otaliga biografier har skrivits om honom och till och med hans hjärna har
            dissikerats (och
            hans ögon förvaras fortfarande i ett bankfack i New York).
        </p>
        <p>
            Den längsta genomgången av Schwarzschilds liv hittar jag i ett kapitel i en minnesskrift över hans
            vetenskapliga
            insatser. Kapitlet är författat av Ignatius Adriaan Raap, nederländsk astronom bosatt i Stuttgart.
        </p>
        <p>
            Jag mailar Raap. Inleder med ett artigt ”Sehr geehreter herr Raap” och får ett lika artigt ”Sehr geehrter
            herr Enander”
            tillbaka.
        </p>
        <p>
            Raap ger mig ytterligare upplysningar om Schwarzschilds liv. Han var stationerad i Litauen, var officerare
            och inte
            soldat. Han lämnade östfronten mot slutet av 1915 och åkte till västfronten. Schwarzschilds efterlämnade
            material finns
            i universitetsarkivet i Göttingen (Schwarzschild var föreståndare för stadens observatorium innan han
            flyttade till
            Potsdam). Men det är svårläst; Schwarzschild skrev med en gammaldags och liten stil. Kanske går det att få
            fram mer
            information ur arkivet med en portion tålamod.
        </p>
        <p>Det räcker för mig.
        </p>
        <p>Jag vill till Göttingen.
        </p>
        <h4>Mappar, mappar, mappar</h4>
        <p>En tågresa senare står jag vid arkivet för Niedersächsiche Staats- und Universitätsbibliothek. Det ligger i
            en pittoresk
            byggnad mitt i den mysiga universitetsstaden.</p>
    </article>
    <div class="article-image">
        <img src="img/gottingen/gottingen-arkiv-utsida.jpg" alt="Göttingens universitetsarkiv exteriör" width=100%>
        <div class="article-image-text">
            Entrén till Göttingens universitetsarkiv.
        </div>
    </div>
    <article class="article-text">

        <!-- <p>Det var i Göttingen som matematiker som Gauss och Riemann utvecklade den icke-euklidiska geometrin.
            Matematiken
            beskriver geometriska förhållanden på krökta ytor, och var central för Einstein när han formulerade sin
            allmänna
            relativitetsteorin. Det var den icke-euklidiska geometrin för ett svart hål som Schwarzschild hittade i
            skyttegravarna.
        </p> -->
        <p>En mild nervositet gör mig följe in i byggnaden. Jag har aldrig forskat i arkiv tidigare. Efter att ha mailat
            med
            arkivarierna innan har jag också fått reda på att arkivet har stängt en av de tre dagar jag är i staden.
            Kommer tiden
            räcka till för att gå igenom allt material?
        </p>
        <p>Jag går in i arkivet, presenterar mig och blir genast utskickad. Jacka, väska, datorfodral: allt ska in i ett
            skåp vid
            entrén. Avklädd dessa yttre plagg blir jag slussad vidare till avdelningen för handskrifter och
            kvarlåtenskap.
        </p>
        <p>
            En trevlig arkivarie tar emot mig. Hon öppnar ett grått skåp och tar fram flera gröna mappar. Mapparna
            innehåller allt
            material som jag har beställt i förväg. Jag får vita handskar, förstoringsglas och ett vinklat stöd för
            manuskripten.
            Innan jag börjar läsa måste jag skriva under ett kontrakt som förbjuder fotografering och egen distribution
            av det
            material som universitetet scannar in.

        </p>
    </article>
    <div class="article-image">
        <img src="img/gottingen/gottingen-arkiv-insida.jpg" alt="Göttingens universitetsarkiv interiör" width=100%>
        <div class="article-image-text">
            Inuti Göttingens universitetsarkiv.
        </div>
    </div>
    <article class="article-text">
        <h4>Schwarzschilds kvarlåtenskap
        </h4>
        <p>Jag sätter mig ner och öppnar den första mappen. Två tankar far genom mitt huvud när jag bläddrar bland brev,
            anteckningar,
            beräkningar, militärmaterial, teckningar. Det ena är hur häftigt det är att läsa hundra år gamla
            manuskript, att se en
            annan värld träda fram i materialet. Det andra är att jag knappt förstår något av det jag läser. All
            handskrift är
            skriven på Kurrentschrift, en gammaldags stil som ser bekant ut men samtidigt är annorlunda.
        </p>

        <p>
            Precis som Raap har varnat är Schwarzschilds handstil liten och svårläst. Hans fru Elses handstil är däremot
            yvig och
            rapp, och tyvärr lika svårläst. Efter några timmar börjar jag känna igen vissa bokstäver och ord. Jag får
            ett
            hum om vad det
            är de pratar om.
        </p>
        <p>Jag hittar den hemligstämplade militärrapporten. Den publicerades efter kriget. Schwarzschild skriver att
            målet med
            beräkningarna är att
        </p>
        <blockquote>
            "reducera [onödig] beskjutning, spara ammunition och att bättre överraska motståndaren
            ... Det
            tunga artilleriet måste bli ett precisionsinstrument."
        </blockquote>
    </article>
    <div class="article-image">
        <img src="img/Mappar.png" alt="Schwarzschilds kvarlåtenskap" width=100%>
        <div class="article-image-text">
            Schwarzschilds kvarlåtenskap förvaras i gröna mappar i Göttingens universitetsarkiv. I en av mapparna finns
            den första beräkningen av ett svart hål.
        </div>
    </div>
    <article class="article-text">
        <p>Jag hittar ett fotografi från 1905. På bilden ser jag Schwarzschild stå vid ett tält i Algeriet. På marken
            sitter en
            algerisk man, bredvid honom står en av Schwarzschilds kollegor. De hade åkt till Algeriet 1905 för att
            observera
            en
            solförmörkelse. Schwarzschilds familj kallade Karl för ”vilden”, algeriern för ”halvvilden” och Karls
            kollega för ”den
            civiliserade”. Expeditionerna för att observera solförmörkelser följde tätt i kolonialismens spår. De var
            imperialistiska uppvisningsnummer i avancerad logistik och optisk teknologi. Jag läser igenom Schwarzschilds
            rapport
            från solförmörkelsen. Bilderna är vackra, och den vetenskapliga analysen ytterst noggrann. Jag blir
            imponerad över hur
            mycket fysik om solens atmosfär de lyckades extrahera ur de – med våra mått mätt – primitiva bilderna.
        </p>
        <p>
            Hans bror, konstnären Alfred Schwarzschild, skickar humoristiska teckningar till fronten. På en av
            teckningarna kastar
            Karl astronomiska mätinstrument på fienden.
        </p>
        <p>Karls 3-åriga son Martin skickar också teckningar. Det är hjärtskärande att veta att teckningarna inte
            markerar början
            på faderns och sonens relation, utan slutet.
        </p>
        <p>Fyra månader efter sin upptäckt dog Schwarzschild i en plågsam hudsjukdom: Pemfigus. Idag är den botbar, men
            på
            Schwarzschilds tid var den inte det. Hans hud täcktes av blåsor och variga sår. Sjukdomen förvärrades av
            förhållandena
            vid fronten. Han spenderade sin sista tid i en sjukbädd i Potsdam utanför Berlin.
        </p>
    </article>

    <div class="boxed-text-wrapper">

        <div class="boxed-text">
            <div class="boxed-header">
                svarta hål
            </div>
            <img src="img/gottingen/EHT_black_hole.png" alt="Det svarta hålet i mitten av galaxen M87" width=50%>

            <p>
                Ett svart hål är ett objekt som har så stark gravitation att inte ens ljus kan lämna det. Det uppstår då
                gravitationen
                är så stark att ingen annan av naturens krafter kan hindra all materia från att kollapsa in i sig själv.
            </p>
            <p>
                Svarta hål karaktäriseras av två fenomen: en horisont och en singularitet. Horisonten är en yta som
                delar upp rymden i
                två delar. Ljus, gas, stjärnor, planeter kan passera horisonten in i det svarta hålet. Men de kan inte
                passerar
                horisonten från insidan och ut.
            </p>
            <p>
                En singularitet är en punkt inuti det svarta hålet där rummets och tidens egenskaper blir oändligt
                förvridna.
                Singulariteten är en matematisk artefakt snarare än en verklig egenskap. Den signalerar att våra teorier
                bryter samman.
                Det finns idag ingen allmänt vedertagen teori för vad som händer vid singulariteten.
            </p>

            <h3>Observationer av svarta hål</h3>

            <p>

                Astronomer har observerat två kategorier av svarta hål. Dels finns det svarta hål som uppstår då tunga
                stjärnor får slut
                på bränsle och börjar kollapsa. Dessa svarta hål är ett par gånger tyngre än vår egen sol. Astronomerna
                uppskattar att
                det finns flera hundra miljoner av dem i vår egen galax.
            </p>
            <p>
                Dels finns det svarta hål som uppstår då galaxer bildas. Dessa svarta hål ruvar i mitten av varje galax
                och är tunga som
                flera miljoner eller miljarder solar.
            </p>
            <p>
                När svarta hål krockar med varandra eller andra stjärnor skickar de ut gravitationsvågor: krusningar i
                själva rummet och
                tiden. Observatoriet LIGO i USA mätte 2017 sådana gravitationsvågor från två svarta hål som smälte
                samman till ett.
                Observationen belönades med Nobelpriset i fysik.
            </p>
            <p>
                2019 rapporterade det internationella samarbetet Event Horizon Telescope (EHT, ett nätverk av flera
                radioteleskop) att
                de hade fotograferat
                omgivningen kring ett svart hål i mitten av galaxen M87. Fotografier syns på bilden ovan. Det svarta
                hålet är lika tungt som sex
                miljarder solar.
            </p>
            <p> Observationerna av LIGO och EHT markerar en ny era inom studiet av svarta hål. Kunskapen om dessa
                mystiska objekt kommer
                sannolikt att växa mycket de kommande åren tack vare dessa nya observationstekniker.
            </p>

        </div>

    </div>

    <article class="article-text">
        <h4>I Führerns namn
        </h4>
        <p>
            I en mapp med militära papper – permissionskort, utmärkelser, sjukrapporter – hittar jag ett brev som gör
            att det vrider
            sig i magen.
        </p>
        <p>Göttingens borgmästare har den 14 februari 1935 skrivit till Else Schwarzschild, Karls änka, och bjudit in
            henne till en
            ceremoni. Hon ska få en änkemedalj i ”Führerns och Rikskanslerns namn” för att hedra Karls insatser.
            Medaljen ligger
            bredvid brevet. Hennes man drog ut i krig för att visa att även en jude kunde tjäna nationen, och nu får hon
            en medalj i
            Führerns namn, tidernas störste antisemit.
        </p>
        <p>Ett år senare kommer hennes och Karls son Martin åka till USA för att arbeta som astronom. Han väljer att
            lämna Tyskland
            när nazismen och antisemitismen växer och stannar i USA.
        </p>
        <p>När andra världskriget bryter ut gör Martin som sin far. Han tar frivillig värvning i den amerikanska armén.
            Eftersom
            han kan tyska hjälper han först till vid en underrättelseenhet. Men precis som sin far vill han närmare
            striderna. Han
            följer med de allierade trupperna in genom Italien och vidare mot Tyskland.
        </p>
        <p>Fadern gick med i den tyska armén, sonen stred mot den. Båda gjorde det på grund av antisemitismen.
        </p>
        <h4>Matematiska ark
        </h4>
        <p>Till slut hittar jag vad jag letar efter.
        </p>
        <p>Nästan.
        </p>
        <p>På stora ark räknar Schwarzschild ut lösningen till Einsteins ekvation. Det känns lustigt att läsa
            beräkningarna. De är
            identiska med de beräkningar varje student i en universitetskurs i allmän relativitetsteori gör idag. Samma
            notation,
            samma symboler. Skillnaden är förstås att Schwarzschild var först.
        </p>
    </article>
    <div class="article-image">
        <img src="img/gottingen/black-hole-equation.png" alt="Ekvationen för ett svart hål" width=100%>
        <div class="article-image-text">
            Schwarzschild publicerade ekvationen han hittade vid fronten. Varken Schwarzschild eller Einstein insåg att
            den beskriver ett verkligt existerande svart hål. Bildkälla: <a
                href="https://galileo-unbound.blog/2019/09/15/karl-schwarzschilds-radius-how-fame-eclipsed-a-physicists-own-legacy/">Galileo
                Unbound</a>.</div>
    </div>
    <article class="article-text">
        <p>Tyvärr saknas pappret där han har skrivit ner formeln för svarta hål. Alla beräkningar innan själva lösningen
            är på
            plats, men inte slutresultatet.
        </p>
        <p>Däremot hittar jag något oväntat.
        </p>
        <p>Schwarzschild har skrivit till Einstein och berättat om sin upptäckt. I mappen ligger förutom Schwarzschilds
            brev även
            Einsteins svar.
        </p>
        <p>Jag blir förvånad. Jag trodde att alla Einsteins brev förvarades i ett arkiv i Israel. Jag ser i
            scanningsregistret att
            många har varit på plats i arkivet före mig och velat scanna just de här breven. De är historiskt
            betydelsefulla.
        </p>
        <p>Einsteins handstil är lättläst. Schwarzschild och Einstein diskuterar detaljer i den matematiska formeln. Den
            får plats
            på enda rad. Schwarzschild skriver om sin upptäckt:
        </p>
        <blockquote>
            ”Som du kan se har kriget behandlat mig vänligt nog så
            att jag trots
            tungt artilleri kan dra mig undan från allt och vandra runt i dina idéers rike.”
        </blockquote>
        <p>Varken Einstein eller Schwarzschild förstår den fulla innebörden av formeln som Schwarzschild har hittat. Det
            krävs
            flera decennier av analys och observationer för att mejsla fram konsekvenserna av den.
        </p>
        <h4>Dödens berg
        </h4>
        <p>Dagarna går snabbt i Göttingen. Jag går igenom alla mappar och skriver ner vilka manuskript jag vill få
            inscannade.
            Arkivarierna hjälper mig med nya beställningar med kort varsel.
        </p>
        <p>När jag går ut ur arkivet för sista gången kan jag inte låta bli att fråga om jag inte kan få ta ett foto av
            högarna med
            manuskript.
            ”Bara ett suddigt foto, för att visa att jag har varit här?”
            Svaret jag får kan bara tyskar leverera:
            ”Kategorisch Nein!”
        </p>
        <p>Jag går ut på Göttingens gator, omtumlad av det historiska materialet. Einsteins brev, det koloniala
            fotografiet från
            Algeriet, den hemligstämplade militärrapporten, änkemedaljen i Führerns och Rikskanslerns namn. Och allt
            möjligt mer som
            jag kanske kommer att hitta i breven om jag lär mig Kurrentschrift.
        </p>
        <p>Den fråga jag hade när jag kom till arkivet är fortfarande olöst. Var befann sig Schwarzschild när han
            upptäckte de
            svarta hålen? Vad tänkte han på? Breven till Schwarzschild från hans fru är tidsstämplade, men adresserade
            till hans
            artillerienhet utan närmare platsspecifikation. Förflyttningar från öst- till västfronten var inte ovanliga.
        </p>
        <p>Raap menar, förmodligen korrekt eftersom han har bäst koll på materialet, att Schwarzschild var vid
            västfronten. I
            böcker om svarta hål och olika artiklar påstås det däremot att han var vid östfronten.
        </p>
    </article>
    <div class="article-image">
        <img src="img/gottingen/hartmannsweilerkopf.jpg" alt="Berget Hartmannsweilerkopf" width=100%>
        <div class="article-image-text">
            Berget Hartmannsweilerkopf, krigsskådeplats från första världskriget. I närheten upptäckte Karl
            Schwarzschild förmodligen den matematiska formeln för svarta hål. </div>
    </div>
    <article class="article-text">
        <p>Det finns ett brev till en tysk fysiker där Schwarzschild skriver att han är vid berget Hartmannsweilerkopf.
            Berget är
            en del av bergskedjan Vosges i nordöstra Frankrike, nära gränsen till Tyskland. Brevet är daterat till samma
            dag som
            Schwarzschild skickar sin nyupptäckta formel till Einstein. I brevet skriver han:
        </p>
        <blockquote>
            ”Till melodin av all
            artillerield uppe
            på Hartmanns&shy;weiler&shy;kopf fortgår våra liv fridfullt här nere på slätten.”
        </blockquote>

        <p>Berget var en intensiv krigsskådeplats under första världskriget. Soldaterna kallade berget för Dödens berg
            eftersom så
            många stupade där.
        </p>
        <p>Jag bestämmer mig för att åka dit.
        </p>

        <div class="share-info">
            <p>
                Gillade du artikeln? Dela den gärna på <a
                    href="http://www.facebook.com/sharer.php?u=gottingens-svarta-hal.html" target="_blank">Facebook</a>
                eller
                <a href="https://twitter.com/share?url=gottingens-svarta-hal.html" target="_blank">Twitter</a>.
            </p>
        </div>

        <p style="font-weight: 700;">
            I vår kommer jag publicera en artikel i tidskriften Populär Astronomi där jag berättar i detalj hur det
            gick till när Schwarzschild hittade formeln för svarta hål och vad den betyder. Då kommer jag även publicera
            inscannat material från arkivet. Läs mer där!
        </p>

    </article>

    <footer class="footer">
        <div class="footer-text">
            Kod och design av Osanna nejder
        </div>
    </footer>


    <div id="about-screen-position">
        <div id="about-screen">
            <div class="about-text">
                <div style="font-style: italic">
                    Vi missade på Mars, kom ur dess bana<br>
                    och för att undgå fältet Jupiter<br>
                    vi lade oss på kurvan ICE-tolv<br>
                    i Magdalenafältets yttre ring<br>
                </div>
                <br>
                Bloggen har fått sitt namn efter den plats där rymd&shy;skeppet Aniara tappar kontrollen och driver ut i
                djuphavsrymden.
                <br>
                <br>

                Här kan du läsa artiklar om kosmologi, vetenskaps&shy;historia och naturfilosofi.
                <br><br>
                Jag som skriver heter Jonas Enander och är doktor i fysik.
                <br><br>
                Du kan kontakta mig på minadress@gmail.com eller på <a href="">Twitter</a>.
            </div>
        </div>
    </div>

</body>

</html>