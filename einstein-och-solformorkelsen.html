<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <meta name="destination" content="">
    <title>Einstein och solförmörkelsen</title>

    <link rel="stylesheet" href="css/article.css">
    <link rel="stylesheet" href="css/navbar.css">
    <link rel="stylesheet" href="css/menu.css">
    <link rel="stylesheet" href="css/footer.css">
    <link rel="stylesheet" href="css/colors.css">

    <link href="https://fonts.googleapis.com/css?family=Alegreya+Sans:400,500,700,800&display=swap" rel="stylesheet">
    <link href="https://fonts.googleapis.com/css?family=Alegreya+Sans+SC:400,500,700,800&display=swap" rel="stylesheet">
    <link href="https://fonts.googleapis.com/css?family=Bitter:400,400i,700&display=swap" rel="stylesheet">

    <script src="src/navbar.js"></script>
    <script src="src/menu.js"></script>

</head>

<body>

    <!--     
For every article:
    - update title 
    - update meta description
    - update all share-links and have anchor tags
    - image alt tags
     -->
    <navbar id="navbar">
        <div class="logo">
            <a href="index.html">[rymdskrift]</a>
        </div>
        <div class="hamburger" onclick="clickMenu(this)">
            <div class="bar1"></div>
            <div class="bar2"></div>
            <div class="bar3"></div>
        </div>
    </navbar>

    <section id="cover-image">
        <div class="article-header-img"
            style="background-image: linear-gradient(to bottom, hsla(330,4%,9%,0) 75%, hsla(330,4%,9%,1)), url('img/eddington-einstein/eclipse.png');">
            <img src="img/eddington-einstein/eclipse.png" style="visibility: hidden;" width=100%>

        </div>
    </section>

    <header class="article-header-wrapper" style="background-color: hsl(330,4%,9%);">

        <h1 class="article-title">
            einstein och solförmörkelsen
        </h1>
        <h2 class="article-text-ingress">
            För jämnt hundra år sedan presenterade en brittisk expedition vad de sett vid en solförmörkelse i Brasilien
            och på ön
            Príncipe utanför Afrikas västkust. Albert Einstein hade förutspått att ljuset från stjärnorna nära solens
            rand skulle
            böjas av på grund av solens gravitation. Expeditionens ledare Arthur Stanley Eddington slog fast att så var
            fallet – och
            över en natt blev Einstein världskändis. Men bakom upptäckten som förändrade vår syn på rummets och tidens
            natur döljer
            sig en historia om hur Einstein och Eddington kämpade för fred i en tid av krig.
        </h2>

        <h3 class="author-date">
            Av Jonas Enander | 10 december 2019
        </h3>


        <div class="share-buttons">
            <div class="share-button">
                <a href="https://twitter.com/share?url=einstein-och-solformorkelsen.html" target="_blank">
                    <img src="img/twitter.png" alt="Share on Twitter" />
                </a>
            </div>
            <div class="share-button">
                <a href="http://www.facebook.com/sharer.php?u=einstein-och-solformorkelsen.html" target="_blank">
                    <img src="img/facebook.png" alt="Share on Facebook" />
                </a>
            </div>
        </div>

    </header>


    <article class="article-text">
        <p style="font-style: italic; hyphens: manual;">
            Det här är en utökad version av en artikel som ursprungligen pub&shy;licerades i Arbetaren den 30 oktober
            2019 under namnet <a
                href="https://www.arbetaren.se/2019/10/30/nar-einstein-fick-ratt-expeditionen-som-forandrade-varlden/?fbclid=IwAR3e7HX3cTJ9_NgMsfxU_uPNfQ2Vdf6EoaMjdu7fcfT0GNimxsViSFecyHw"
                target="_blank">När
                Einstein fick rätt</a>.</p>
        <p class="bold-first-line">
            Den 6 november 1919 går Arthur Stanley Eddington – föreståndare för observatoriet i Cambridge och professor
            i astronomi
            – tillsammans med sina kollegor upp på ett podium i Royal Astronomical Societys hus i London. Drygt hundra
            personer
            trängs i rummet. De vill höra hur det har gått för en astronomisk expedition som har rest till Brasilien och
            ön Príncipe
            utanför Afrikas västkust. Har den bekräftat Einsteins nya teori om rummet och tidens natur eller inte?
        </p>
        <p>
            Expeditionen har observerat en solförmörkelse. Men det var inte solen eller månen som stod i vetenskapligt
            fokus.
            Astronomerna ville mäta det svaga stjärnljuset som färdades nära solens rand. Einstein hade förutspått att
            stjärnljuset
            skulle förändra sin bana på grund av solens gravitation. Det var en liten förändring, men om den fanns
            skvallrade den om
            att Einsteins vision stämde: att gravitation egentligen inte är en kraft, utan beror på att solen omformar
            rummet och
            tiden runt omkring sig.
        </p>
        <p>
            En applåd bryter ut när Eddington slår fast att stjärnljuset förändrades precis så mycket som Einstein
            förutspått.
            Mötesordföranden avslutar sammankomsten med orden: ”Om Einsteins teorier stämmer … så är resultaten en av
            det mänskliga
            tänkandets största bedrifter.”
        </p>
        <p>
            Över en natt blir Einstein världskändis. The Times förstasida slår dagen efter presskonferensen fast: ”En
            vetenskaplig
            revolution – ny teori för universum – Newtons idéer avsatta”. Allt är i gungning: Tsarer, kejsare och
            monarker faller
            som käglor, den modernistiska konsten förvrider alla perspektiv, och Newtons gravitationsteori – den
            klassiska fysikens
            kronjuvel – byts ut.
        </p>
        <h4>Vetenskap och solidaritet</h4>

        <p>Men bakom upptäckten som förändrade vår syn på rummet och tidens natur finns ytterligare en historia. För
            Eddington
            handlade expeditionen inte bara om vetenskap. Den hade ett politiskt syfte. När miljoner människor dog under
            nationalismens flagg under första världskriget såg han det som sin uppgift att ställa vetenskapen i fredens
            i stället
            för i krigets tjänst. </p>
        <p>
            Eddington ville visa att internationell solidaritet mellan forskare i krigförande länder var möjlig. Månens,
            solens och
            stjärnljusets rörelser på himlen blev en symbol för internationellt samarbete då expeditionen reste över tre
            kontinenter
            så att en engelsk astronom kunde testa en tysk professors teorier.
        </p>
        <p>
            När första världskriget bröt ut hamnade brittiska och tyska akademiker i ett ställningskrig mot varandra. En
            avgörande
            faktor till de försämrade relationerna var ”De 93:s manifest”. I början av kriget massakrerade tyska trupper
            lokalbefolkningen i den belgiska staden Leuven. Attacken väckte omfattande kritik från omvärlden. Tyska
            forskare skrev
            ett manifest till försvar för de tyska soldaterna. Forskarna menade att det var med ”tungt hjärta” som
            soldaterna
            tvingades beskjuta staden på grund av ”den vildsinta lokalbefolkningens … förrädiska attacker”. 93 kända
            forskare, såsom
            Planck och Röntgen, skrev under manifestet.
        </p>
        <p>
            Resultaten blev inte vad de hade hoppats på. I stället för att öka respekten för den tyska vetenskapen och
            militären
            blev engelska forskare allt mer misstänksamma mot de tyska forskarna. ”Om de tyska trupperna saknar all
            heder, hur ska
            vi då kunna lita på de tyska forskarnas resultat?”, resonerade akademikerna i England.
        </p>
        <p>
            Engelska forskare som kommunicerade med tyska sågs med misstänksamhet. Scotland Yard letade efter tyska
            agenter bland de
            engelska forskarna. Den astronomiska kommunikationscentralen i Kiel – som spred nyheter mellan Europas
            astronomer –
            stängdes ner. Tidskriften Physikalische Zeitschrift svarade med att publicera listor över fysiker som deltog
            i
            militärtjänst för att visa att ”även fysiken är ett med faderlandet”. En annan tidskrift tog bort namnen på
            engelska
            forskare. Framstående tyska fysiker slutade citera engelska resultat och ändrade engelska vetenskapliga
            termer till
            tyska.
        </p>
        <p>
            Einstein och Eddington såg bedrövat på hur deras kollegor sjönk allt djupare ned i nationalistiska
            tankegångar. Och de
            försökte båda agera mot den nationalistiska yran.
        </p>

        <h4>Kväkarna och kriget</h4>

        <p>
            Eddington hämtade sina pacifistiska tankar från den kristna rörelse han tillhörde: kväkarna. De hade sedan
            1600-talet
            verkat för fred och internationellt samarbete. Under första världskriget ställdes deras pacifism på sin
            spets. Kväkarnas
            position gentemot nationalismen var att de som stred i kriget och stöttade militären själva var offer för
            kriget. Om de
            tyska forskarna skrev kväkarna inför sin brittiska publik att ”de var offer för militarismens och
            imperialismens
            perversa system. De behöver räddas från detta system, inte klandras för det”.
        </p>
        <p>
            I stället för att strida grundade kväkarna Friends Ambulance Unit som hjälpte sårade på båda sidor av
            skyttegravarna,
            och de tog hand om nödställda familjer oavsett härkomst. Verksamheten var farlig. Tre av kväkarnas medlemmar
            hamnade i
            fängelse, och regeringsföreträdare diskuterade om Treason Act of 1534 skulle användas mot dem.
        </p>
        <p>
            Eddington riskerade själv fängelse på grund av vapenvägran. Storbritannien hade en mäktig flotta men bara en
            liten
            stående armé då kriget bröt ut. När dödsrapporterna strömmade in från fronten rekryterade militären
            frivilliga som
            entusiastiskt anslöt sig till striderna. Men när nästan 7 000 soldater dog varje vecka räckte inte
            individuell
            krigsentusiasm till.
        </p>
        <p>
            Värnplikt infördes. 1,2 miljoner män kallades och 750 000 ansökte om undantag. Eddington var en av dem. Han
            ville få
            status som samvetsvägrare: någon som vägrar militärtjänst av moraliska skäl.
        </p>
        <p>
            Samvetsvägrarna levde ett farligt liv i England. De internerades och fick utföra meningslöst, hårt arbete.
            Pressen och
            politiker hängde ut dem som landsförrädare och veklingar. Militären skenavrättade 34 samvetsvägrare. De hade
            vägrat
            följa order, och skulle skjutas i gryningen. Gevären var laddade och precis när skotten skulle falla
            ändrades domen till
            tio års straffarbete.
        </p>
    </article>
    <div class="boxed-text-wrapper">

        <div class="boxed-text">
            <div class="boxed-header">
                var eddington homosexuell? </div>
            <img src="img/eddington-einstein/eddington.png" alt="Arthur Eddington" width=50%>
            <p>
                Historiker har spekulerat i huruvida Eddington var homosexuell. Frågan är inte helt irrelevant för
                Eddingtons vetenskapliga arbete. På Eddingtons tid var homosexualitet straffbart. År 1895 hade
                exempelvis författaren Oscar Wilde dömts till fängelse på grund av sitt samröre med en man.
                Om Eddington var homosexuell förstärkte det hans utsatta position. Inte bara hans pacifism var
                brottslig under kriget, utan även hans sexuella läggning.

                Om Eddington var homosexuell så är det möjligt att han hittade stöd för sin moraliska integritet rörande
                pacifism därifrån.

                <h3>Mannen i Eddingtons liv</h3>
                <p>
                    Stödet för att Eddington var homosexuell är dock tvetydigt. Eddington gifte sig aldrig. Hans enda
                    relation med kvinnor var hans mor och syster, som han bodde
                    tillsammans med, och kollegialt samarbete med de fåtal kvinnor som studerade vid Cambridge.
                    Han hade en nära manlig vän, Charles Trimble. De sågs ofta ihop; på vandringar, hemma hos varandra,
                    på resor. En kort period bodde de ihop i London. Universitetet i Cambridge var känt för att ha
                    homosexuella miljöer.
                    Det är möjligt att Eddington och Trimble hade en djupare relation än en rent vänskaplig. Om så var
                    fallet behövde de
                    hålla den hemlig. Eddington såg till att hans
                    brev brändes efter hans död, vilket gör det svårt att få en djupare inblick i deras relation.
                    <br><br>
                    Källa: <i>Empire of the Stars</i>, Arthur I. Miller, Houghton Mifflin Harcourt, 2005.
                </p>

        </div>
    </div>
    <article class="article-text">
        <p>
            Eddington stod dock på sig. Military Service Tribunal förhörde Eddington tre gånger. Det blev en kamp mellan
            militären
            (som ville skicka Eddington till fronten), universitetet (som ville ge Eddington undantag på grund av hans
            vetenskapliga
            arbete) och Eddington själv (som ville ha status som samvetsfånge). När Eddington blev befriad från
            militärtjänst på
            grund av sitt vetenskapliga arbete överklagade han, och förhören fortsatte.
        </p>
        <p>
            Expeditionen blev en kompromiss mellan alla parter. Regeringen och universitetet slapp den principfaste
            pacifisten, och
            Eddington fick använda sin vetenskapliga expertis för ett högre syfte.
        </p>

        <p>
            För Eddington var expeditionen en del av kväkarnas ambition att lindra nationalismens skador med
            internationellt
            samarbete. För det brittiska imperiet var expeditionen ett statligt uppvisningsnummer. USA, Ryssland och
            Europa tävlade
            om att visa upp sina logistiska färdigheter. Tillgången till fler kolonier gjorde att astronomerna kunde åka
            till allt
            mer avlägsna platser. Expedition behövde imperiets resurser för att lyckas och var på så sätt en del i ett
            kolonialt
            projekt. Men Eddington ville använda dessa resurser för internationell samverkan. Han ville, med historiken
            Matthew
            Stanleys ord, bekämpa militarismen med ”ekvationer och stjärnkartor.”
        </p>

        <h4>Einsteins pacifism</h4>

        <p>
            På andra sidan kanalen utkämpade Einstein en liknande kamp. I dag ser vi ofta Einstein som en gammal gubbe
            med spretigt
            hår som sprider humoristiska visdomar. Under första världskriget var han dock en svältande, illa klädd
            medelålders
            socialist som arbetade intensivt med att formulera en ny teori för hur gravitation fungerar och att omvända
            sina
            kollegor till fredens sak.
        </p>
        <p>
            Han slapp militärtjänst eftersom han var schweizisk medborgare. Redan som tonåring hade han avsagt sig sitt
            tyska
            medborgarskap för att slippa värnplikt.
        </p>

        <p>
            Från sin lägenhet i Berlin skrev Einstein brev, pamfletter och upprop mot kriget. Som svar på de 93:s
            manifest skrev han
            under ”Manifest till européer”, som varnade att fredsvillkoren kunde ge upphov till ett nytt krig. Endast
            tre
            ytterligare personer vågade skriva under manifestet, eftersom åsikterna var så impopulära. Einstein
            publicerade också
            artikeln ”Min åsikt om kriget”, som fördömde all nationalism, vilken, enligt Einstein, bara leder till
            ”djuriskt hat och
            massmord”. Till en kollega beskrev han kriget som ”en kollektiv galenskap … som ett dårsjukhus … en
            masspsykos” och
            spekulerade i om kriget berodde på ”mannens sexuella läggning”. Han åkte även till Schweiz för att delta i
            ett rådslag
            mot kriget.
        </p>
        <p>
            Få kollegor lyssnade på Einstein. Tvärtom fick han kritik, vilken ofta hade antisemitiska förtecken. Han såg
            hur fler
            och fler slöt upp bakom den preussiska militärdiktaturen och han blev mer och mer isolerad.
        </p>
    </article>

    <div class="boxed-text-wrapper">

        <div class="boxed-text">
            <div class="boxed-header">
                einsteins gravitations&shy;teori
            </div>
            <img src="img/eddington-einstein/einstein.png" alt="Albert Einstein" width=50%>
            <p>
                Den 25 november 1915 presenterade Einstein sina nyfunna ekvationer för hur gravitation fungerar för
                den Preussiska Vetenskapsakademin. Ekvationerna uttrycker Einsteins vision om att gravitation inte är en
                kraft som verkar mellan objekt, utan en förändring av rummets och tidens egenskaper.
                <br><br>
                Vad Einsteins skrev ner i sin teori var den exakta formeln för hur materia förändrar rum och tid runt
                omkring sig,
                och hur denna förändring påverkar hur objekt rör sig. Så rör sig exempelvis månen runt jorden för att
                jorden har förändrat
                tidens gång runt omkring sig, snarare än att det är en kraft som verkar mellan jorden och månen.
                <br><br>
                Einsteins ekvation är väldigt komplexa. Idag är enbart ett fåtal lösningar till ekvationerna kända.
                För
                realistiska fall krävs omfattande datorberäkningar.
                <br><br>
                Förutsägelserna från Einsteins ekvationer har testats med stor precision i solsystemet, och ekvationerna
                är en av grundpelarna i studiet av universums utveckling.
            </p>

        </div>
    </div>

    <article class="article-text">
        <p>
            Polisen i Berlin blev däremot intresserad av den pacifistiske professorn. Myndigheterna förde upp honom som
            nummer 9 av
            31 på listan över potentiella subversiva pacifister och socialister. Mot slutet av kriget drog polisen in
            Einsteins
            möjlighet att resa fritt in och ut ur landet.
        </p>
        <h4>Mot södra hemisfären</h4>

        <p>
            När Eddington fick klartecken för att genomföra expeditionen började planeringen. Månens skugga skulle svepa
            över
            Amazonas, Atlanten och Kongos djungel. Den optimala observationsplatsen skulle identifieras, fartyg bokas,
            manskap
            kallas, lokala företrädare kontaktas. Det var ett omfattande logistiskt arbete. Och kriget pågick
            fortfarande: Tyska
            ubåtar sänkte brittiska fraktfartyg och det var oklart om det ens gick att åka till de utvalda platserna.
        </p>
        <p>
            Men kriget tog slut. Den 9 november 1918 skrev Einstein i sina föreläsningsanteckningar att hans lektion var
            ”inställd
            på grund av revolution.” Tyska soldater hade gjort uppror, hundratusentals människor strejkade över hela
            Tyskland och
            den gamla ordningen kollapsade.
        </p>
        <p>
            Einstein stödde upproret helhjärtat. ”Den stora händelsen har skett!” skrev han till sin syster. ”Den
            största offentliga
            erfarenhet som är tänkbar … att jag skulle få uppleva detta!” Hans dröm gick, åtminstone för en kort stund,
            i
            uppfyllelse.
        </p>
        <p>
            Den tyska militärens kollaps avslutade första världskriget. Expeditionen skulle bli av. Eddington insåg att
            det inte
            räckte med expeditionens vetenskapliga sida. Det krävdes också folkbildning för att både forskare och
            allmänhet skulle
            förstå vikten av expeditionens resultat. Han skrev därför en serie populärvetenskapliga artiklar och höll
            föredrag för
            att informera om Einsteins teori. Problemet var att teorin var svår att förstå: den krävde en ny typ av
            matematik – den
            icke-euklidiska geometrin – som få matematiker, än färre fysiker eller astronomer och knappt ingen från
            allmänheten –
            kände till. Eddington använde därför en hel arsenal av litterära referenser – som Alice i Underlandet och
            Gullivers
            resor – för att förklara den nya teorin.
        </p>
        <p>
            Det vetenskapliga målet med expeditionen var att mäta hur mycket stjärnljuset som färdas nära solens rand
            böjs av på
            grund av solens gravitation. Stjärnornas position förskjuts på himlen när solen passerar nära dem, ett
            fenomen som bara
            går att studera vid en solförmörkelse. Einstein hade angett en formel för den exakta storleken på denna
            förskjutning,
            vilket motsvarade att stjärnornas position försköts en sextiondels millimeter på de fotografiska plåtarna.
            Genom att
            jämföra fotografierna av stjärnorna tagna under solförmörkelsen med fotografier tagna en stjärnklar natt
            kunde Eddington
            se hur mycket stjärnornas position hade förändrats på grund av solens gravitation.
        </p>
    </article>

    <div class="article-image">
        <img src="img/eddington-einstein/22-november-1919-edition-of-the-illustrated-london-news.jpg" width=100%>
        <div class="article-image-text">
            Illustration i London News från den 22 November 1919. Illustrationen visar solförmörkelsen i Brasilien.
            Längst ner till vänster
            syns det tillfälliga observatorium som brasilianska och engelska astronomer konstruerade.
        </div>
    </div>

    <article class="article-text">
        <p>
            Den 8 mars 1919 avgick expeditionen från Liverpool. Skeppet RMS Anselm tog forskarna till Madeira. Kriget
            var
            fortfarande närvarande: i hamnen stack masterna från skepp som hade sänkts av tyska ubåtar upp ur vattnet.
        </p>
    </article>
    <!-- 
    <div class="boxed-text-wrapper">

        <div class="boxed-text">
            <div class="boxed-header">
                fakta: böjt ljus
            </div>
            <h3>Vetenskaplig förklaring</h3>
            <img src="img/eddington-einstein/light-bending.png" alt="Ljuset böjer sig kring en galax" width=50%>

            <p>
                Precis som föremål faller ner mot jorden kan även ljus falla in mot ett objekt.
                
                Ljus rör sig dock så snabbt att det krävs en väldigt stark gravitation för att ljusets bana ska påverkas nämnvärt. Därför är det ljus som passerar nära solens rand som böjs av mest. 
                
                Även i Newtons teori så kommer ljuset att böjas av nära solen. Effekten är dock dubbelt så svag i Newtons teori än i Einsteins. 
            </p>

            <h3>Ljus och kosmologi</h3>
            <p>
                Idag är mätningar av hur ljus böjs av ett standardredskap för astronomer. Men istället för solen är det långt större himlakroppar som påverkar ljuset. Astronomer kan använda ljusets avböjning
                för att mäta hur mycket 
                Lorem ipsum dolor sit amet, consectetur adipiscing elit, sed do eiusmod tempor incididunt ut
                labore
                et
                dolore
                magna
                aliqua. Ut enim ad minim veniam, quis nostrud exercitation ullamco laboris nisi ut aliquip ex ea
                commodo
                consequat. Duis
                aute irure dolor in reprehenderit in voluptate velit esse cillum dolore eu fugiat nulla pariatur.
                Excepteur
                sint
                occaecat cupidatat non proident, sunt in culpa qui officia deserunt mollit anim id est laborum.
            </p>

        </div>
    </div> -->

    <article class="article-text">
        <p>
            På Madeira delade gruppen på sig. En grupp åkte till Sobral i Brasilien, och den andra, som Eddington ledde,
            åkte vidare
            till Príncipe. Ön var en portugisisk koloni som producerade kakao med hjälp av slavar från Angola. Nu var
            öns invånare
            fria, men den koloniala strukturen gjorde sig fortfarande gällande: ett par portugisiska familjer styrde ön
            samtidigt
            som de befriade slavarna arbetade vid odlingarna.
        </p>

        <p>
            Kakaoarbetarna bar Eddingtons utrustning genom den svårtillgängliga terrängen till en avlägsen kulle. Där
            byggde de ett
            provisoriskt observatorium. Dagen innan solförmörkelsen bröt ett oväder ut och det regnade oavbrutet. Två
            års
            förberedelser såg ut att gå om intet. Hur mycket Eddington än hade planerat expeditionen in i minsta detalj
            kunde han
            inte rå på vädret.
        </p>

        <p>
            Nästföljande dag, den 29 maj, var himlen fylld av astronomernas största skräck: moln. Månen gled in över
            solen klockan
            14.13 och förvandlade dag till natt i 302 sekunder. Molntäcket skingrade sig tillräckligt mycket för att
            Eddington
            skulle kunna fotografera stjärnorna nära solen. Till sina kollegor telegraferade han: ”Genom moln,
            hoppfull”.
        </p>
        <p>
            Observationerna lyckades men det krävdes en noggrann analys av de fotografiska plåtarna för att fastställa
            exakt vad
            expeditionen hade mätt. Analysen tog flera månader. Men när de berättade om sina resultat spred sig nyheten
            om den
            vetenskapliga omvälvningen direkt.
        </p>
        <h4>Expeditionens konsekvenser</h4>

        <p>
            Det var Eddington som gjorde Einstein till en världskändis. Han hade förberett allmänheten med sina
            populärvetenskapliga
            artiklar och böcker. Einstein åkte ut på världsturné och berättade om sina teorier. Allmänheten älskade
            honom. Hans
            internationella och fredliga budskap gick hem hos den krigströtta allmänheten. Eftersom han hade varit
            pacifist under
            hela kriget hade han inte heller blod på sina händer.
        </p>

        <div class="article-image-small">
            <img src="img/eddington-einstein/new-york-times-10-november-1919.png" alt="New York Times 10 november 1919"
                width=100%>
            <div class="article-image-text">
                Tidningsrubrikerna dagen efter att Eddington berättade att expeditionen hade bekräftat Einsteins teori.
            </div>
        </div>

        <p>
            Einsteins ekvationer är fortfarande, 100 år efter att han skrev ned den, oöverträffade. Ur hans teori har en
            rad
            upptäckter flödat: om svarta hål, universums expansion och även något så praktiskt som GPS-systemet
            (Einsteins
            ekvationer anger hur satelliternas klockor i rymden tickar snabbare än klockorna på jorden, och utan att
            korrigera för
            den skillnaden skulle GPS-systemets precision kollapsa inom ett par minuter).
        </p>
        <p>
            Sommaren 1921 reste Einstein till England. Längst inne i Royal Astronomical Societys hus träffade han
            Eddington. De hade
            skrivit några artiga brev till varandra där de beklagade att de inte kunde den andres språk tillräckligt
            väl. Nu skakade
            de hand för första gången: två udda fåglar som trots hån och attacker hade lagt grunden för en revolution
            inom fysiken
            som skulle förändra vår syn på rummets, tidens och universums egenskaper för alltid.
        </p>
        <p>
            Skänk dem en tanke nästa gång du använder Google Maps och GPS-systemet. Du kommer hitta rätt tack vare den
            principfasta
            hållningen hos en vapenvägrande kväkare och en pacifistisk socialist.

        </p>




        <div class="share-info">
            <p>
                Gillade du artikeln? Dela den gärna på <a
                    href="http://www.facebook.com/sharer.php?u=einstein-och-solformorkelsen.html"
                    target="_blank">Facebook</a>
                eller
                <a href="https://twitter.com/share?url=einstein-och-solformorkelsen.html" target="_blank">Twitter</a>.
            </p>
        </div>
        <h4>Källor:</h4>

        <p>
            <i>Einstein’s War. How Relativity Triumphed Amid the Vicious Nationalism of World War I</i>,
            Matthew Stanley, Viking, Penguin Books, 2019
            <br><br>
            <i>No Shadow of a Doubt. The 1919 Eclipse That Confirmed Einstein’s Theory of Relativity</i>,
            Daniel Kennefick, Princeton University Press, 2019
        </p>
    </article>

    <footer class="footer">
        <div class="footer-text">
            Kod och design av Osanna nejder
        </div>
    </footer>


    <div id="about-screen-position">
        <div id="about-screen">
            <div class="about-text">
                <br>
                <br>
                Rymdskrift - kosmologi, vetenskaps&shy;historia och naturfilosofi.
                <br><br>
                Jag som skriver heter Jonas Enander och är doktor i fysik.
                <br><br>
                Du kan kontakta mig på jonas@rymdskrift.se eller följa mig på <a
                    href="https://twitter.com/jonas_enander">Twitter</a>.
                <!-- <ul>
                        <a href="index.html">
                            <li class="list-item">Hem</li>
                        </a>
                        <li class="list-item">Om</li>
                        <li class="list-item">Kontakt</li>
                        <li class="list-item">Foton</li>
    
                    </ul>  -->
            </div>
        </div>
    </div>

</body>

</html>